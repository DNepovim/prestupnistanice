---
slug: vilem-flusser
firstname: Vilém
surname: Flusser
birthDate: 1920-12-04T23:00:00.000Z
deathDate: 1991-11-26T23:00:00.000Z
image: '/Vilém_Flusser_an_der_FH_Bielefeld,_1984.jpg'
---

*Myslitel Vilém Flusser se vzdálil české domovině natolik, že se stal známějším ve světě než doma. A tak není divu, že je potřeba jeho dílo překládat do češtiny.*

Jaký je životní příběh Viléma Flussera? Narodil se v Praze roku 1920 v židovské rodině. Měl blízko k židovskému, českému a německému kulturnímu a jazykovému prostředí. V březnu roku 1939 prchá z Prahy před nacisty do Londýna, odkud ho osud zavál do Brazílie. Jeho rodina byla nacisty vyvražděna.

Brazílie se stává jeho druhým domovem. Flusser je svébytný filosof. Píše eseje a hledá sebe i své téma. V São Paulo vyučuje filosofii komunikace, která se stala jeho životním tématem vedle technických obrazů a jazyka. Jeho význam byl rozpoznán nejprve v Německu; knihy, které psal německy, začínaly v Evropě vycházet od poloviny osmdesátých let a jsou dnes pře­loženy do mnoha jazyků.

Českému čtenáři jsou přístupné mnohé Flusserovy texty v češtině: [Bezedno](https://www.databazeknih.cz/knihy/bezedno-302894), [Za filosofii fotografie](https://www.databazeknih.cz/knihy/za-filosofii-fotografie-187860), [Do univerza technických obrazů](https://www.databazeknih.cz/knihy/za-filosofii-fotografie-187860), [Komunikológia](https://www.databazeknih.cz/knihy/komunikologia-144052), [Jazyk a skutečnost](https://www.databazeknih.cz/knihy/jazyk-a-skutecnost-233263), Moc obrazu, [Příběh ďábla](https://www.databazeknih.cz/knihy/pribeh-dabla-494779). Nakladatelství Přestupní stanice úzce spolupracuje s příbuznými Viléma Flussera v São Paulu a objevuje texty, pro českého čtenáře neznámé. Od roku 2018 se v nakladatelství podařilo přeložit a vydat zásadní Flusserovy texty jako [Postdějiny](https://www.knihyprestupnistanice.cz/autor/vilem-flusser/#:~:text=Flusserovy%20texty%20jako-,Postd%C4%9Bjiny,-%2C%20Od%20subjektu), [Od subjektu k projektu](/od-subjektu-k-projektu) či [Lidská geneze](/lidska-geneze). 
